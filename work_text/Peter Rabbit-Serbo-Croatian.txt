<h3> PRIČA O ZECU PETRU  </h3>U davno doba živjela su četiri mala zeca, a zvala su se Mlačko, Plačko, Vato-rep, i Petar. <br>Živjeli su sa njihovom majkom u pješčanom sprudu, ispod korjena jedne vrlo visoke jele. <br>"Eto, dragi moji, ," reče jednog jutra gospođa Zec, "Sada možete ići u polja ili niz stazu, ali ne idite u vrt godspodina McGregora. Vaš otac se tamo unesrećio; gospođa McGregor ga je ispekla u pitu. Otrčite sada i nemojte se dovoditi u neprilike. Ja idem van.”<br>I uzme gospođa Zec svoju košaru i kišobran, te krene kroz šumu prema pekari. Kupila je štrucu crnog kruha i pet peciva sa ribizlom. <br>Mlačko, Plačko i Vato-rep su bili jako dobri mali zečići, pa su zajedno otšetali niz stazu brati kupine.  <br>Ali je Petar, koji je bio strašno zločest, otrčao pravo u vrt gospodina McGregora i  provukao se ispod kapije! <br>Prvo je pojeo salate i malo mahuna, a onda <br>Je <br>Pojeo <br>Pokoju <br>Rotkvicu. <br>A onda je, pošto mu je bilo zlo, otišao potražiti malo peršina.  <br>Ali kada je na rubu usjeva krastavaca pošao skrenuti, koga li je sreo nego gospodina McGregora! <br>Gospodin McGregor je na koljenima puzao sadeći mlade kupuse, ali je skočio i zatrčao se za Petrom, mašući grabljama i vičući: “ Stani, lopove!” <br>Petar je bio jako ustrašen; žurio je po cijelom vrtu, jer je zaboravio put nazad do kapije. Izgubio je jednu cipelu medu kupusima, a drugu medu krompirima. <br>Nakon što je izgubio cipelice, trčao je na sve četiri noge i tako je bio brži, pa mislim da bi možda i uspio pobjeći da nije na nesreću uletio u mrežu za ogrozd, koja se zakačila o veliku dugmad na njegovom kaputu. Bio je to plavi kaput sa dugmima od mjeda, prilicno nov. <br>Petar je mislio da je izgubljen i velike suze kotrljale su mu se niz obraze; ali prijateljske lastavice su ga čule kako jeca pa su, jako uzbuđene, sletile do njega i molile ga da se izbori za slobodu.  <br>Gospodin McGregor je prišao sa velikim cjedilom koje je mislio prebaciti preko Petra, ali Petar se u zadnji čas izmaknuo.  <br>Izvrgoljio se iz kaputa i otrčao u spremu s alatom, gdje je skočio u kantu. Bilo bi to krasno mjesto za skrivanje, samo da kanta nije bila puna vode. <br>Gospodin McGregor je bio čvrsto uvjeren da je Petar negdje u spremi, mozda sakriven u pitaru za cvijeće. Počeo ih je pažljivo okretati, jednog po jednog. <br>U tom času je Petar kihnuo "Aaa-pćiha!" Gospodin McGregor je u tren oka potrčao za njim i pokusao ga nagaziti nogom, dok je Petar iskočio kroz prozor i usput porušio tri biljke. <br>Petar sjedne da se odmori; bio je sav zadihan i treputao je od straha, a nije imao pojma kuda da ide. Također je bio jako vlažan od sjedenja u onoj kanti. Nakon nekog vremena počeo je lunjati uokolo, <br>Hop-hop— <br>Hop-hop— <br>ne jako brzo, i zvirkajući uokolo. <br>Našao je vrata u zidu; ali bila su zaključana i nije bilo dovoljno mjesta da se mali zecispod njih provuče. Stara mišica je trčala tamo-vamo preko kamenog praga, noseći grašak i grah svojoj obitelji u šumi. Petar ju je pitao za put do kapije, ali je ona imala tako veliko zrno graška u ustima da mu nije mogla odgovoriti. Samo je tresla glavom. Petar započne plakati. <br>Onda pokuša naći put ravno preko vrta, ali postade sve više i više zbunjen. Tako dođe do jezera u kojem Gospodin McGregor puni svoje kante sa vodom. Bijela mačka je buljila u neke zlatne ribice; sjedila je jako, jako mirno, ali tu i tamo trzao bi se vršak njenog repa kao da je živ. Petar je odlučio da mu je najpametnije otići bez da priča sa njom. Čuo je on o mačkama od svog rođaka, malog Zeke Zokana.  <br>Vratio se prema spremi za alat, ali je odjednom, tik kraj sebe, čuo zvuk motike—škr-i-ip, kres, kres, škrip. Petar je umaknuo ispod grmlja, ali pošto se nista nije dogodilo izašao je i popeo se naručna kolica, i izvirio preko njih.  Prvo je ugledao Gospodina McGregora kako okapa kapulu. Bio je leđima okrenut Petru, a iza njega je bila kapija!  Petar je jako tiho sišaosaručnih kolica i počeotrčati  sto je brže mogao, putem ravne staze iza grmlja crnog ribizla. <br>Gospodin McGregor ga je uočio na ćošku, ali Petar se na to nije obazirao. Provukao se ispod kapije, i napokon je bio na sigurnom u šumi van vrta. <br>Gospodin McGregor je objesio jaketicu i cipele da kao strašilo tjeraju ptice. Petar nije nikako prestao trčati i nije se ni osvrnuo dok nije došao doma u visoku jelu. <br>Bio je toliko umoran da se srušio na dobar mekani pijesak koji prekriva pod zečje rupe, i zatvorio oči. Njegova majka bila je zauzeta kuhanjem; pitala se što je on to napravio sa svojom odjećom.  To je bila druga jaketica i par cipela sto je Petar izgubio u zadnja dva tjedna!  <br>Žao mi je sto moram priopćiti da se Petar nije najbolje osijećao tijekom večeri. Njegova majka ga je odvela u krevet i napravila čaj od kamilice; i dala je jednu dozu Petru! "Po jednu žličicu prije spavanja." <br>Ali—Mlačko, Plačko i Vato-rep su dobili kruha i mlijeka i kupina za večeru. <br> 
<small><p align="center">"The Tale of Peter Rabbit," written and translated by Beatrix Potter: Croatian Translation by Lejla Marijam. Read by Marco Randjelovic <br> copyright © 2016 by Lejla Marijam, <br> all rights reserved.</p></small>
